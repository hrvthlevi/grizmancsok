<!DOCTYPE html>
<html lang="hu">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>A tarantuluszok</title>
  </head>
  <body>
    <h1>Költözz, ne küzdj!</h1>
    <p>
      A tarantuluszok (latinul Tarantulusz pokusz hokusz) nem véletlenül a
      természet bohócai: nyolc lábbal jönnek, de mégis mindig a konyhaasztal
      tetején kötnek ki, amikor a legkevésbé számítasz rájuk. Tudományosan
      bizonyított tény (forrás: a nagyi sikítása), hogy a tarantulák fő célja az
      emberi nyugalom teljes felszámolása. Nem csípnek, nem harapnak egyszerűen
      csak léteznek, és már az is elég baj.
    </p>
    <h2>Miért rosszak a tarantuluszok?</h2>
    <ul>
      <li>
        Tarantulusz maximus idegesítus: mindig ott bukkan fel, ahol a legkevésbé
        várod.
      </li>
      <li>Pokulusz hokusz fóbiusz: már a neve is garantálja a szívdobogást.</li>
      <li>
        Lábusz nyolcusz koppogusz: éjjel a padlón úgy menetel, mintha apró
        katonák masíroznának.
      </li>
      <li>
        Szöszölusz hálószövész: a sarkok dekorációs réme, aki sosem fizet
        albérleti díjat.
      </li>
      <li>Rémálomusz váratlanusz: a fürdőszoba meglepetés-specialistája.</li>
    </ul>
    <h2>Túlélési útmutató tarantuluszok ellen</h2>
    <ol>
      <li>Felismerés</li>
      <p>A tarantulusz (Pókosz felismerus maximus) első jelei:</p>
      <ul>
        <li>hirtelen megmagyarázhatatlan hideg fut végig a hátadon,</li>
        <li>
          a sarokban valami mozdul, de „biztos csak a kabátod árnyéka”… ja, nem.
          <br />
          A felismerés pillanata általában az a pont, amikor az ember új
          hangfekvést talál ki magának.
        </li>
      </ul>
      <li>Cosplay figyelmeztetés</li>
      <p>
        Egyes tarantuluszok előszeretettel öltöznek be, hogy megtévesszék az
        áldozatot:
      </p>
      <ul>
        <li>
          Cosplayus zoknusz: a földön heverő fekete zokni alakjában bújik el.
        </li>
        <li>
          Cosplayus hajgumiusz: összegubancolódott hajgumi, ami csak akkor
          árulja el magát, amikor megmozdul.
        </li>
        <li>
          Cosplayus plüssmackóusz: gyerekjáték mögül támad, mert miért ne.
        </li>
      </ul>
      <li>Hangos riasztás</li>
      <ul>
        <li>
          Felismerés után azonnali reakció: „ÁÁÁÁÁ!”. Ha erősebben csinálod, az
          cosplayelhető ork sikolynak is elmegy.
        </li>
      </ul>
      <li>Fegyverzet</li>
      <ul>
        <li>Papucs (haladó szint: két papucs, dupla kombó).</li>
        <li>Porszívó (felszívás közben ne nézz a csőbe).</li>
        <li>Bögre + kartonpapír (a Jedi-módszer).</li>
      </ul>
      <li>Végső megoldás</li>
      <p>
        Ha a tarantulusz túl nagy, túl gyors vagy túl cosplayes, akkor nincs más
        választás:
      </p>
      <ul>
        <li>
          költözz el. Nem szobát, nem házat - másik várost. Biztonsági szinttől
          függően akár másik országot.
        </li>
      </ul>
    </ol>
  </body>
</html>
